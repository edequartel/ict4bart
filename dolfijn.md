# De Dolfijn

Is een dolfijn een vis, vraag je? Laten we deze fabel meteen de wereld uit helpen. Een dolfijn is namelijk echt een zoogdier. Dit en meer dolfijnen informatie ontdek je op deze speciale pagina over de dolfijn. Zin om meer te leren over dit intelligente zeedier? Lees dan snel verder!

## Kenmerken van dolfijnen

Dolfijnen (Delphinidae) zijn zeezoogdieren die onwijs intelligent zijn. Er bestaan zo’n 36 dolfijn soorten die je in alle wereldzeeën tegenkomt. Ze staan bekend om hun sociale manier van leven, hun unieke manier van communiceren en hun speelse karakter.

Dit zijn de belangrijkste kenmerken van dolfijnen:

Het zijn warmbloedige zoogdieren die voornamelijk vis eten
Ze leven in zowel zoet- als zoutwater
Ze hebben een sterke sociale band met hun groep
Ze hebben een groot brein in verhouding met hun lichaamsgrootte
Ze communiceren door middel van sonar en fluitsignalen
Ze ademen door een spuitgat bovenop hun kop
Hoe lang kan een dolfijn onder water blijven, vraag je? Bij een tuimelaar is dat maximaal vijftien minuten. Een orka kan zo’n twintig minuten onder water blijven.

## Dolfijn soorten

Dolfijnen kun je onderverdelen in verschillende soorten. Orka’s bijvoorbeeld, maar ook de bekende tuimelaar en de bijzondere roze dolfijn. Deze Chinese dolfijn keert volgens een artikel van RTL Nieuws weer langzaam terug naar Hongkong, zijn originele leefgebied. Dat is goed nieuws, want deze soort is erg zeldzaam.

Roze dolfijn (Chinese witte dolfijn)
Witte dolfijn (Beloega)
Orinocoro dolfijn (Rivierdolfijn)
Tuimelaar dolfijn
Butskop dolfijn
Orka
Witsnuitdolfijn
Gewone dolfijn
Bijzonder: een dolfijnen geluid

Dolfijnen communiceren op een unieke manier met elkaar. Namelijk via hoge fluittonen die wij mensen maar moeilijk kunnen horen. Deze geluiden worden ook wel klik genoemd. Iedere dolfijn heeft een unieke toon, waardoor ze elkaar van afstanden kunnen opsporen. Hoe handig is dat?! Via echolocatie vinden ze op de zeebodem hun prooi.

## Leefgebied dolfijn

Zoals je al kon lezen, kun je verschillende dolfijn soorten spotten over de hele wereld. Tuimelaars vind je bijvoorbeeld zowel in de Noordzee als in de Middellandse Zee, de Zwarte Zee én de Baltische zee. En ook de orka vind je verspreid over de wereld. Al zijn er wel soorten de je maar in een beperkt aantal wateren vindt. De beloega leeft bijvoorbeeld alleen in (sub)arctische zeeën en de rivierdolfijn leven in het zoete water van grote rivieren in Azië en Zuid-Amerika, bijvoorbeeld in de Amazone.

## Wat eet een dolfijn?

Dolfijnen eten over het algemeen vooral vis. Al eet een orka ook grotere prooien zoals een zeehond of een haai.

Voortplanting dolfijn: zo werkt het

Net als de meeste zeezoogdieren, komt een baby dolfijn levend ter wereld. Dit is ook nodig, want de kleine dolfijn moet kunnen zwemmen om te kunnen ademen. Daarom wordt het kalfje met de staart eerst geboren.

## Parende dolfijnen

Dolfijnen gaan met elkaar paren zodra ze zes tot tien jaar oud zijn – dan zijn ze geslachtsrijp. Er is geen speciaal paringsseizoen, want het paren gebeurt het hele jaar door. Een vrouwtje is wel twaalf maanden zwanger! De geboorte vindt onder water plaats en het dolfijntje kan meteen zelfstandig zwemmen. Na drie maanden moedermelk te drinken, gaat het kalfje over op het eten van vis.

## Weetjes over de dolfijn

Het is altijd leuk om meer te ontdekken over de dolfijn. Daarom gaan we veelgestelde vragen over deze dieren voor je beantwoorden. Deze dolfijn weetjes kun je dan toevoegen aan een dolfijnen spreekbeurt bijvoorbeeld. Zit je er klaar voor?

## Hoe oud wordt een dolfijn?

Hoe oud een dolfijn kan worden, is afhankelijk van de dolfijnen soort. Een mannetjes orka wordt gemiddeld zo’n dertig jaar, terwijl een beloega wel 50 jaar kan worden.

## Waarom springen dolfijnen?

Dolfijnen zijn hartstikke slim. Geen verrassing dat deze dieren uit het water springen met een reden. Dit doen ze onder andere om in de gaten te houden of er gevaar is. In de lucht kunnen ze kijken of er vijanden in de buurt zijn. Daarnaast bespaart het ook veel energie, want dat springen is veel minder zwaar dan het zwemmen onder water. Slim hé?

## Hoe slaapt een dolfijn?

Dolfijnen slapen net als haaien maar half. Ze schakelen om de beurt een hersenhelft uit – hierdoor slapen ze letterlijk met één oog dicht. Dit is nodig omdat ze anders vergeten adem te halen. Wanneer ze dit niet zouden doen, zouden ze verdrinken. Omdat ze (gemiddeld) om de vijftien minuten naar boven moeten komen om adem te halen, is hun slaap alles behalve rusteloos. Net als bij mensen zijn de hersenen gekruist: wanneer het linkeroog dicht is, slaapt dus de rechter hersenhelft. Ze komen ook niet in een REM slaap, maar doen eigenlijk over de gehele dag kleine dutjes.