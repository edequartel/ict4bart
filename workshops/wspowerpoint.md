
# PowerPoint voor braillegebruikers

[source](https://www.eduvip.nl/microsoft-powerpoint/)

## 1. Algemeen
Een PowerPoint is een presentatie die je gebruikt, om je luisteraars mee te nemen in je verhaal.
Zij zien de hoofdpunten uit je verhaal op een scherm verschijnen. Deze hoofdpunten kunnen worden voorzien van b.v. afbeeldingen, filmpjes of geluid.

## 2. Tips voordat je een PowerPoint presentatie gaat maken
Zorg dat je op een rijtje hebt wat je wilt gaan presenteren. Je verhaal, spreekbeurt moet dus klaar zijn voordat je de PowerPoint gaat maken.
Verzamel van te voren de plaatjes of muziek die je wilt verwerken in je PowerPoint.
Onthoud dat minder, meer is. Beperk je in de PowerPoint tot de hoofdpunten en vertel je verhaal erbij.

## 3. Voorbereiding
Maak op de les-pc op het bureaublad een map aan met de naam: PowerPointles.
Download de volgende bestanden en plaats die in de map PowerPointles.
Gier.jpg, Havik.jpg, Arend.jpg, Soorten Roofvogels.jpg en Wilhelmus.mp3

<!--Om de les te visualiseren kan er gebruik worden gemaakt van b.v. legoblokjes die het scherm met de verschillende onderdelen voorstelt.
Zie de afbeelding hieronder.-->

## 4. Opbouw van PowerPoint
1. Open PowerPoint.
1. De volgende onderdelen/ deelvensters komen nu in beeld:
	1. Werkbalk (boven in beeld)
	1. Statusbalk (onder in beeld)
	1. Dia (rechts in beeld). Hier komt je informatie in te staan. (Spraak begint meestal met  ‘Tekstgebied’,  ‘Klik voor’ of ‘Diagebied’.)
	1. Miniatuurvenster (links in beeld). (Lijst met al je dia’s. Vergelijkbaar met een bak met dia’s. Spraak begint meestal met ‘Dia nummer’ of ‘Miniatuur’) 
	1. Mocht je Notities hebben aangezet dan kom je deze ook tegen als deelvenster. Soms kom je ook Spellingscontrole tegen.
1. Met F6 loop je door de verschillende deelvensters heen.

### Opdracht 1. Opbouw van Powerpoint
Loop met F6 door de verschillende deelvensters.
Noteer of onthoud wat je screenreader roept en/of wat er op je leesregel verschijnt.

## 5. Een eerste presentatie maken
1. Open PowerPoint.
1. Er wordt een presentatie gestart met een dia die je kunt vullen. (Met F6 kan je naar deze dia navigeren.)
1. PowerPoint maakt gebruik van verschillende dia indelingen.
1. Standaard heeft de eerste dia de indeling: Titelpagina en Ondertitel.
1. Als je op de dia staat, kan je met de Tabtoets door de onderdelen van de indeling heenlopen. Je hoort dan b.v. ‘Klik om een Titel te maken’ of ‘Klik om tekst toe te voegen’.
1. Als je de tekst wilt invullen in een geselecteerd onderdeel, moet je de F2 toets indrukken. Als je klaar bent met invullen, druk je weer de F2 toets om het  bewerken af te sluiten.
1. Met de Tab toets kan je een volgend onderdeel selecteren en weer met F2 in de bewerkmode komen.

### Opdracht 2.  Presentatie maken
1. Open PowerPoint.
1. Er wordt een standaard dia geladen met de indeling: Titelpagina en Ondertitel.
1. Ga met F6 naar de dia.
1. Tab naar de Titelpagina.
1. Druk de F2 toets om tekst toe te voegen.
1. Tik in: Dieren in de dierentuin.
1. Druk de F2 toets om de bewerkmode te verlaten.
1. Tab naar de Ondertitel.
1. Druk de F2 toets om tekst toe te voegen.
1. Tik in: Een presentatie van …… (vul hier je naam in).
1. Druk de F2 toets om te bewerkmode te verlaten.
1. Sla de presentatie met Ctrl + S op onder de naam ‘Dier in de dierentuin’.

