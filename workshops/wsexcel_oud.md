
# Excel voor braillegebruikers

[0. Introductie Excel cursus - eduVIP](steps-excel_voor_braillegebruikers/00exc_intro.md)


### 1. Navigeren
De essentie van het werken met Excel is dat de informatie twee dimensionaal wordt weergegeven, ofwel, de wijze waarop de gegevens onder elkaar in een kolom, dan wel naast elkaar in een rij zijn weergegeven, zijn van belang voor het begrip van het geheel.

Gebruikmaken van spraak-uitvoer of braille-uitvoer door een visueel beperkte leerling/student betekent dat je de gegevens van een rekenblad maar in heel kleine brokjes tegelijk te horen krijgt of kunt lezen op de brailleleesregel. In de meeste gevallen de inhoud van één cel per keer of op zijn hoogst van 3 à 4 cellen tegelijk. Uit deze informatie per cel moet inzicht worden verkregen van het gehele rekenblad.

Om de gebruiker van braille- en spraakuitvoer te helpen bij de oriëntatie op het rekenblad en het verkrijgen van inzicht in de opzet van een berekening, wordt er steeds weergegeven in welke rij en kolom de cel-aanwijzer zich bevindt (zie afbeelding hieronder). Daarnaast kan er extra informatie worden weergegeven over het actuele rekenblad en de inhoud van de cel.

![](https://www.eduvip.nl/cms/files/Braillemonitor-met-info.jpg)

Voorbeeld van de informatie die op de brailleleesregel kan worden gelezen:

In het bovenste gedeelte van de afbeelding is de brailleschermmonitor te zien. Deze monitor geeft de informatie op de brailleleesregel te weer. ‘tbl’ staat voor tabel, ‘B’ voor de kolom, ‘5’ voor het rijnummer, ‘150’ voor de inhoud van de cel en ‘form’ wordt toegevoegd om aan te geven dat deze cel een formule bevat.

Voor het navigeren van de cel-aanwijzer over het rekenblad zijn er de bekende toetsen of toetscombinaties:

#### 1.1. Sneltoetsen
1. Naar aanliggende cellen; pijl recht/links/omlaag/omhoog
2. Naar eerste cel (A1); Ctrl+Home
3. Naar laatste cel van het gebied waarin de cellen met gegevens zich bevinden; Ctrl+End
4. Naar eerst volgende cel met gegevens; Ctrl+pijl rechts/links/omlaag/omhoog
5. Naar bepaalde cel; Ctrl+G of F5

- Opheffen document beveiliging: Alt, b, i, g
- Naar formulebalk **SuperNova** is dit: Li Shift+Num 7
- Naar formulebalk **Jaws** is dit: Insert+Ctrl+F2
- Celinhoud aanpassen F2
- Formule lezen en aanpassen F2

#### 1.2. Opdracht 1 - zoek en vind
Download en open het Excel bestand: [[Werkmap 01 Navigeren](https://www.eduvip.nl/1-navigeren/?aid=14704&amp;sa=0) (rel=undefined target=undefined)]

Dit bestand kun je vanaf het voorgaande documentenoverzicht van dit hoofdstuk downloaden. Documenten die van het internet worden gedownload zijn beveiligd en kun je niet lezen of werken. Deze beveiliging opheffen doe je bij bestandsinformatie in het bestandsmenu en ook met de toetsen: **Alt, b, i, g**.

Na het openen van een Excel bestand staat de celaanwijzer op de cel A1. Dat is de cel linksboven op het rekenblad. Met de pijltjes toetsen kun je naar rechts en omlaag om andere cellen te lezen of te bewerken.

Ga twee kolommen naar rechts en twee rijen omlaag. Je bent dan aangekomen in cel C3. De inhoud van deze cel is het woord ‘Met’. Zorg dat je brailleweergave in gestructureerde of logische modus staat. In braille en spraak krijg je nu weergegeven: tbl C 3 Met. Ofwel je bent in een tabel, in kolom C rij 3 en de inhoud is ‘Met’. Afhankelijk van andere instelling en het schermleesprogramma dat je gebruikt kan de weergegeven informatie iets afwijken, meer of minder informatie bevatten. Zie hiervoor de pagina over het gebruik van Excel met hulpmiddelen.

Ga nu naar de volgende cellen en zet alle gevonden woorden in de cellen achter elkaar in je mail of een Word bestand: C3, C5, B8, E9, F9, E3 en A14.

Stuur de gevonden zin in de mail of in een bijlage naar je docent/begeleider als uitwerking.

### 2. Basisberekeningen
Formules in Excel kun je op twee manieren lezen. Boven in de formulebalk, maar ook in de cel zelf als je de cel aan het bewerken bent. Deze laatste methode is voor gebruikers van spraak/braille het meest eenvoudig. Met F2 kun je de cel bewerken.

#### 2.1. Sneltoetsen
### Notatie in formules

| Symbool    | Naam          | Omschrijving                                                                                                                        |
|------------|---------------|------------------------------------------------------------------------------------------------------------------------------------|
| =          | Is Gelijkteken| Een formule begint altijd met een is gelijkteken.                                                                                  |
| +          | Plus          | Een plusteken wordt gebruikt voor optellen.                                                                                        |
| -          | Minteken      | Het “minteken” wordt gebruikt voor aftrekken.                                                                                     |
| *          | Sterretje     | Het sterretje wordt gebruikt voor vermenigvuldigen.                                                                               |
| /          | Slash         | De breukstreep wordt gebruikt voor delen.                                                                                         |
| ^          | Dakje         | Het “dakje” wordt gebruikt voor machtsverheffen. Achter het dakje volgt direct een cijfer dat de macht aangeeft. Bijv. ^3 betekent dat de waarde tot de derde macht verhoogd moet worden.                                                                                                                                |
| SOM        | AutoSom       | De AutoSom functie plaatst het woord SOM voor een celbereik.                                                                       |
| :          | Dubbele Punt  | Wordt gebruikt om een “bereik” van cellen te noteren.                                                                             |
| (A1:A5)    | Haakjes       | Betekent: alle cellen van A1 tot en met A5.                                                                                        |
| (A1:C5)    | Haakjes       | Betekent: alle cellen van de rechthoek A1 (linksboven) tot en met C5 (rechtsonder).                                                |
| ( )        | Haakjes       | Worden geplaatst rondom een celbereik en ook rondom delen van een formule die met voorrang berekend moeten worden.                   |

Certainly! Here's the information you provided in a markdown table:

| Actie                                                   | Toetscombinatie          | Opmerkingen                                                             |
|---------------------------------------------------------|-------------------------|-------------------------------------------------------------------------|
| Naar formulebalk **SuperNova**                            | Li Shift+Num 7          |                                                                         |
| Naar formulebalk **Jaws**                                | Insert+Ctrl+F2         |                                                                         |
| Naar formulebalk **NVDA**                                | Onbekend               |                                                                         |
| Celinhoud aanpassen                                      | F2                      | Verlaat editmode met Esc                                                 |
| Formule lezen en aanpassen                              | F2                      | Verlaat editmode met Esc                                                 |

Let me know if there's anything else you'd like to add or modify!

#### 2.2. Formulebalk
Formules in cellen kun je na invoeren lezen en bewerken met de toets F2. Er is ook een andere manier om de formules te lezen. De formules staan namelijk ook in een aparte formulebalk. Er is een sneltoets om de formulebalk te laten voorlezen of er naar toe te gaan.  

- Naar formulebalk SuperNova is dit: Li Shift+Num 7
- Naar formulebalk Jaws is dit: Insert+Ctrl+F2
- Naar formulebalk NVDA: onbekend

#### 2.3. Opdracht 2 - basisberekeningen
In deze opdracht leer je het opzetten van basisberekeningen in een Excel rekenblad. Het gaat om optellen, aftrekken en delen en de statistische functies voor het berekenen van een: gemiddelde, minimum, maximum en het aantal gebruikte cellen in een bepaald gebied.

Voor het maken van een berekening heb je cellen met getallen nodig en een cel met een formule die voor de uitkomst zorgt. Getallen en teksten worden door Excel herkend, een formule moet altijd beginnen met het isgelijkteken (=).

Download en open het Excel bestand: [[Werkmap 02 basisberekeningen](https://www.eduvip.nl/2-basisberekeningen/?aid=14801&amp;sa=0) (rel=undefined target=undefined)]

In de cellen B3 en B4 staan 2 getallen. In cel B5 staat de optelsom van deze twee getallen.

Ga op cel B5 staan, je ziet dan de uitkomst van de optelling. Druk op F2, dan zie je de formule van de optelling.

Bij het invoeren van gegevens in een cel kun je rechtstreeks typen en zodra je een enter geeft zijn de gegevens opgeslagen in de cel. Met de toets F2 kun je in inhoud van een cel wijzigen, maar ook de formules lezen die in een cel staan.

Lees ook de inhoud van de cellen C3, C4 en C5, dan zie je een aftreksom met de formule en de uitkomst in cel C5. De formule kun je weer lezen met de F2 toets. In de cellen E3, E4 en E5 is een vermenigvuldiging te vinden.

Bekijk de berekeningen in genoemde cellen en let er op dat er iedere keer een isgelijkteken aan het begin van een formule staat.

**Optellen met de SOM formule  **

Voor het optellen van grotere aantallen cellen is er een alternatieve formule. In de cellen B9, B10, B11 en B12 staan 4 getallen. De formule voor de optelling van deze getallen komt in B13 te staan. De formule is: =som(B9:B12). Tussen haakjes staan de eerste en laatste cel van de cellen die je op wil tellen, gescheiden door een dubbele punt (:). Om naar een bepaalde cel te gaan kun je met de pijltjes deze cel opzoeken of er naar springen met F5 waarna je de cel opgeeft en afsluit met Enter.

Ga naar de cel B13 en voer de formule voor het optellen van de cellen B9 tot en met B12 in.

#### 2.4. Opdracht 3 - statistiek
We beginnen met een paar eenvoudige statistische berekeningen voor het bepalen van het gemiddelde, het hoogste getal, het kleinste getal en het aantal getallen in een bepaald gebied met cellen.

– Ga naar de cel B17 met de tekst ‘Gemiddelde’. In de cellen B18:B20 staan 3 getallen. Zet in de cel B21 de formule die het gemiddelde berekent van de cellen B18 tot en met B20. De formule is: =gemiddelde(B18:B20).

– Ga naar de cel C17 met de tekst ‘Maximum’. In de cellen C18:C20 staan 3 getallen. Zet in de cel C21 de formule die het hoogste getal berekent van de cellen C18 tot en met C20. De formule is: =max(C18:C20).

– Ga naar de cel D17 met de tekst ‘Minimum’. In de cellen D18:D20 staan 3 getallen. Zet in D21 de formule die het laagste getal berekent van de cellen D18:D20. De formule is: =min(D18:D20).

– Ga naar de cel E17 met de tekst ‘Aantal’. In de cellen E18:E20 staan 3 getallen. Zet in E21 de formule die berekent hoeveel getallen er staan in het gebied E18:E20. De formule is: =aantal(E18:E20).

– Bepaal in de cel F21 ook nog een keer het aantal cellen met een getal in het gebied B18 tot en met E20. Bepaal zelf de formule hiervoor.

Stuur de laatste formule als uitkomst van deze opdracht naar je leerkracht of trainer.

### 3. Formules
Het doorvoeren van gegevens kan het efficiënt werken met Excel zeer verhogen, maar door het missen van het overzicht kunnen gebruikers van braille/spraak ook gemakkelijk een vergissing maken, bijvoorbeeld door teveel of te weinig cellen te selecteren. **Het weergeven van de laatst toegevoegde cel aan de selectie wordt alleen weergegeven met spraak, dus ook braille gebruikers moeten voor dit onderdeel de spraak erbij gebruiken**. Selecteren kan op twee manieren: de gebruikelijke met Shift+pijltoetsen, maar ook met Ctrl+G en daarbij de te selecteren cellen opgeven.

Voor het efficiënt werken in een tabel is het nodig dat je van iedere cel weet wat de bijbehorende kolomkop of kolomtitel is en wat de bijbehorende rijkop of rijtitel is. De meeste schermleesprogramma’s hebben een functie waarmee van een cel naast de inhoud ook de kolomkop en rijkop kan worden weergegeven.

Aandacht voor het begrip tabel en de instellingen van het gebruikte schermleesprogramma voor het lezen van tabelkoppen is van groot belang bij deze opdracht.

![](https://www.eduvip.nl/cms/files/Tabelkoppen-640x426.jpg)

Afbeelding: tabel met koppenaanduiding in brailleweergave

In de afbeelding hierboven is te zien dat de celaanwijzer op de cel C7 staat. In de braillemonitor bovenaan het scherm zie je de informatie zoals die op de brailleleesregel wordt weergegeven: ‘tbl C 7 333 rij 2011 kolom februari’ ofwel je bevindt je in een tabel in cel C7. De inhoud van de cel is 333 en de bijbehorende rijtitel is 2011 en de kolomkop of kolomtitel is februari.

#### 3.1. Sneltoetsen
Voor het doorvoeren van formules en gegevens zijn de volgende sneltoetsen van toepassing:

**Excel**

- Selecteren; Shift+pijltjes toetsen of Ctrl+G en eerste en laatste cel opgeven
- Kopieren/doorvoeren naar rechts; Ctrl+R
- Kopiëren/doorvoeren naar omlaag; Ctrl+D
- Vet maken inhoud van cellen; Ctrl+B

**SuperNova**

- Lezen kolom en rij-koppen; Capslock+H of Num 3
- Stel rij of kolom in voor lezen van koppen; selecteer gegevens en maak deze vet
- Schakel automatisch lezen van koppen in; Ctrl+Capslock+H

**Jaws**

- Lees kolomkop; INSERT+ALT+SHIFT+C
- Stel de huidige rij in voor de kolomkoppen; INSERT+ALT+CTRL+C
- Lees rijkop; INSERT+ALT+SHIFT+R
- Stel de huidige kolom in voor de rijkoppen; INSERT+ALT+CTRL+R
- Lees de actieve celcoördinaten; INSERT+C

#### 3.2. Doorvoeren van formules
Bij het maken van berekeningen in Excel worden formules ingevoerd in een cel. Zodra de cel wordt afgesloten met een Enter wordt in de betreffende cel de uitkomst van de berekening zichtbaar. De formule weer zichtbaar maken kan het beste met F2. Daarmee kom je weer in de bewerkcursor en kan de formule gelezen worden en aangepast. Met Escape verlaat je de bewerkcursor weer.

Omdat er in een rekenblad vaak veel formules moeten worden ingevoerd is er een methode om de eerste formule in een cel te plaatsen en deze door te voeren naar volgende cellen. Dit wordt het doorvoeren van formules en gegevens genoemd.

Download en open het Excel bestand: [[Werkmap 03 d](https://www.eduvip.nl/3-doorvoeren-formules/?aid=14829&amp;sa=0) (rel=undefined target=undefined style=undefined)[oorvoeren van formules](https://www.eduvip.nl/3-doorvoeren-formules/?aid=14829&amp;sa=0) (rel=undefined target=undefined)]

Het Excel bestand ‘doorvoeren formules’ laat een overzicht zien van het gasverbruik over een aantal jaren. Per maand van ieder jaar is te lezen wat het verbruik van iedere maand is.We gaan eerst de formule invoeren om het verbruik in een heel jaar op te tellen en een formule om het verbruik van dezelfde maand van ieder jaar op te tellen. Daarna gaan we de formule doorvoeren naar de andere jaren en maanden, zodat we niet iedere formule zelf hoeven in te voeren.

#### 3.3. Opdracht 4 - som
Open het Excel bestand Werkmap 03 doorvoeren formules.xlsx en verken dit overzicht van gasverbruik. Kijk waar gegevens beginnen en ophouden en hoe de jaren en maanden zijn weergegeven.

Ga naar de cel N4 en voer de formule in om het verbruik van alle maanden van 2008 op te tellen. De formule is als volgt: =som(B4:M4).

Ga naar de cel B10 en voer de formule in om het verbruik van de maand januari van alle jaren op te tellen. Controleer de uitkomst, die moet zijn:1211.

#### 3.4. Opdracht 5 - selecteren van cellen
We gaan de formules nu doorvoeren naar de andere jaren en maanden. Voor het doorvoeren moeten je de cellen waarnaar je wil doorvoeren selecteren. Het selecteren kan op twee manieren. De eerste is net als in Word met de Shift en de pijltjes toetsen. Daarbij is de spraak behulpzaam om je te melden tot welke cel je hebt geselecteerd.

De tweede manier is met de functie Ctrl+G en het opgeven van de celadressen. Als je de cellen C5 tot en met G5 wil selecteren ga je als volgt te werk: Ctrl+G en daarna voer je in: C5:G5 en een Enter om te bevestigen.

Ga in de cel staan met de formule voor het optellen van het verbruik van het eerste jaar van het overzicht. Selecteer 5 cellen omlaag en kopieer de bovenste cel naar de geselecteerde cellen met Ctrl+D.

Ga vervolgens naar cel B10 en voer de formule door naar de rest van de maanden van het jaar. Hiervoor selecteer je de cellen en kopieer je met Ctrl+R.

Bij het doorvoeren van de formules worden deze automatisch aangepast om de optelling in iedere kolom weer te laten kloppen. Ga naar de optelling van de maanden februari en maart en controleer de formule.

In de cel N10 komt de formule die alle jaren en alle maanden bij elkaar optelt. Bepaal welke formule daarvoor nodig is en voer deze in. Als controle voor de juiste formule, de uitkomst is 8708.

#### 3.5. Opdracht 6 - rijen en koppen
Bij het werken in een tabel is het van belang te weten in welke kolom en in welke rij je huidige cel zich bevindt, want dat bepaalt de betekenis van de inhoud van de cel. Is het getal 333 in cel C7 het gasverbruik van februari of van maart en van het jaar 2011 of van 2012. Om dit te weten moet je nagaan wat de kop of titel van kolom C is en wat de kop of titel van rij 7 is. Er zijn verschillende manier om daar achter te komen:

1. Onthouden welke maanden in welke kolommen zitten, maar dat is lastig en leidt tot vergissingen.
2. Iedere keer als je de kolomkop weten wil even met de pijltjestoetsen naar boven gaan en daarna weer naar de cel waar je was, maar dat is erg bewerkelijk.
3. Je schermleesprogramma functies gebruiken om de koppen weer te geven bij de celinhoud. Dit laatste is het meest efficiënt. De volgende mogelijkheden heb je hiervoor:

**SuperNova**

Er zijn verschillende methoden om de koppen of titels voor SuperNova herkenbaar te maken. We gebruiken nu alleen de meest eenvoudige. Hiervoor moeten we de inhoud van de **kolomkoppen en rijkoppen vet** maken.

Als de koppen vet zijn gemaakt kun je op twee manieren de koppen lezen, handmatig en automatisch.  

Handmatig met de sneltoets **Capslock+h** of **Numeriek 3**. De laatste moet hiervoor meerdere keren worden ingedrukt.  

Het automatisch voorlezen van de kolom- en rijkoppen bij het verplaatsen van de focus, schakel je in/uit met **Ctrl+Capslock+h**.

**# Jaws**

* Lees kolomkop; INSERT+ALT+SHIFT+C

* Stel de huidige rij in voor de kolomkoppen; INSERT+ALT+CTRL+C

* Lees rijkop; INSERT+ALT+SHIFT+R

* Stel de huidige kolom in voor de rijkoppen; INSERT+ALT+CTRL+R

* Lees de actieve celcoördinaten; INSERT+C

Maak de inhoud van de kolom- en rijkoppen van de tabel gasverbruik vet.Test of de handmatige en automatische methode van koppen voorlezen functioneert.  


