# 1 Navigeren

1. [Info docent – Navigeren](#1-info-docent-navigeren)  
2. [Onderwerp – Navigeren](#2-onderwerp-navigeren)  
3. [Sneltoetsen – Navigeren](#3-sneltoetsen-navigeren)  
4. [Downloads](#4-downloads)  

---

## 1.1 Info docent – Navigeren

De essentie van het werken met Excel is dat de informatie tweedimensionaal wordt weergegeven. De wijze waarop de gegevens onder elkaar in een kolom, dan wel naast elkaar in een rij, zijn weergegeven is essentieel voor het begrijpen van het geheel.

Visueel beperkte leerlingen en studenten maken gebruik van spraak- of braille-uitvoer. Hierbij krijgen zij slechts kleine brokjes informatie tegelijk te horen of te lezen, vaak slechts de inhoud van één cel per keer. Het verkrijgen van inzicht in het gehele rekenblad is dan een uitdaging.

Om hierbij te helpen, geeft Excel informatie over de **rij** en **kolom** waarin de **celaanwijzer** zich bevindt. Daarnaast kan aanvullende informatie over de inhoud van de cel worden weergegeven.

### Voorbeeld brailleleesregel

In de braillemonitor kan de volgende informatie worden gelezen:

- **tbl**: Tabblad  
- **B**: Kolom  
- **5**: Rij  
- **150**: Inhoud van de cel  
- **form**: Cel bevat een formule  

**Afbeelding: [Braillemonitor met info](https://www.eduvip.nl/cms/files/Braillemonitor-met-info.jpg)**

### Navigatie sneltoetsen

| Functie                                        | Toetscombinatie            |
|------------------------------------------------|----------------------------|
| Naar aanliggende cellen                        | Pijltjestoetsen             |
| Naar eerste cel (A1)                           | `Ctrl + Home`              |
| Naar laatste cel met gegevens                  | `Ctrl + End`               |
| Naar eerstvolgende cel met gegevens            | `Ctrl + Pijltoets`         |
| Naar bepaalde cel                              | `Ctrl + G` of `F5`         |

---

## 1.2 Onderwerp – Navigeren

### Opdracht 01 Navigeren

De eerste opdracht richt zich op het leren navigeren door een Excel-rekenblad.

#### Opdracht 1.1

**Download en open het Excel-bestand: [Werkmap 01 Navigeren.xlsx](https://www.eduvip.nl/cms/files/Werkmap-01-navigeren.xlsx).**

> **Let op:** Documenten die van het internet worden gedownload, zijn vaak beveiligd. Om de beveiliging op te heffen, gebruik je de toetsencombinatie `Alt, B, I, G` of pas je dit aan bij de bestandsinformatie in het bestandsmenu.

Na het openen van een Excel-bestand staat de celaanwijzer standaard op **cel A1** (linksboven op het rekenblad). Met de pijltjestoetsen kun je navigeren naar andere cellen.

- Ga twee kolommen naar rechts en twee rijen omlaag naar **cel C3**.  
  De inhoud van deze cel is **'Met'**.  
  Zorg ervoor dat de brailleweergave in **gestructureerde** of **logische modus** staat. In braille en spraak krijg je de volgende informatie: **"tbl C 3 Met"**.

> Afhankelijk van de instellingen en het schermleesprogramma kan de weergegeven informatie variëren.

### Navigeer naar de volgende cellen en noteer de woorden:

- **C3**  
- **C5**  
- **B8**  
- **E9**  
- **F9**  
- **E3**  
- **A14**

Zet alle gevonden woorden in een Word-document of een e-mail en stuur dit naar je docent of begeleider als uitwerking van **Opdracht 01 Navigeren**.

---

## 1.3 Sneltoetsen – Navigeren

| Functie                                  | Toetscombinatie                |
|------------------------------------------|--------------------------------|
| Naar eerste cel (A1)                     | `Ctrl + Home`                  |
| Naar laatste cel met gegevens            | `Ctrl + End`                   |
| Naar eerstvolgende cel met gegevens      | `Ctrl + Pijltoets`             |
| Naar bepaalde cel                        | `Ctrl + G` of `F5`             |
| Opheffen documentbeveiliging             | `Alt, B, I, G`                 |
| Naar formulebalk (SuperNova)             | `Li Shift + Num 7`             |
| Naar formulebalk (Jaws)                  | `Insert + Ctrl + F2`           |
| Celinhoud aanpassen                      | `F2`                           |
| Formule lezen en aanpassen               | `F2`                           |

---

## 1.4. Downloads

- **[Braillemonitor met info](https://www.eduvip.nl/cms/files/Braillemonitor-met-info.jpg)**  
- **[Werkmap 1 Navigeren](https://www.eduvip.nl/cms/files/Werkmap-01-navigeren.xlsx)**