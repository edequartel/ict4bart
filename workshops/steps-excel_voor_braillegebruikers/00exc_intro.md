# Introductie Excel cursus

1. [Introductie Excel cursus voor docenten](#1-introductie-excel-cursus-voor-docenten)  
2. [Introductie Excel cursus voor studenten](#2-introductie-excel-cursus-voor-studenten)  
3. [Opzet van de cursus Excel](#3-opzet-van-de-cursus-excel)  
4. [Excel en schermleesprogramma’s](#4-excel-en-schermleesprogrammas)  

---

## 1. Introductie Excel cursus voor docenten

### Inleiding

Leerlingen en studenten met een visuele beperking hebben hulpmiddelen en speciale software om de computer te kunnen bedienen. Als het beeldscherm niet of niet voldoende kan worden waargenomen, gebruiken zij hulpmiddelen zoals de brailleleesregel en/of de synthetische spraak als alternatieve uitvoer van de computer. Braille en spraakuitvoer worden daarbij aangestuurd door een schermleesprogramma. Veel gebruikte schermleesprogramma’s in Nederland zijn **SuperNova**, **Jaws** en **NVDA**.

Op de pagina: [Toegang tot de computer door middel van braille en spraak](http://www.eduvip.nl/cms/files/Toegang-tot-de-computer-door-middel-van-braille_spraak_vervolg_01.doc) van eduVIP.nl wordt de werking van een schermleesprogramma uitgelegd.

### Excel voor visueel beperkte leerlingen en studenten

Deze cursus Excel is in het bijzonder bedoeld voor visueel beperkte leerlingen en studenten die op braille en/of spraak zijn aangewezen. Zij moeten Excel volledig met het toetsenbord kunnen gebruiken. Daarnaast richt de cursus zich op de groep die voor hun computertoegang gebruik maken van schermleessoftware en Excel gebruiken als alternatief voor de grafische rekenmachine.

Op [eduVIP.nl](http://www.eduvip.nl) is een aantal Excel-bestanden beschikbaar dat hiervoor gebruikt kan worden.

### Ondersteuning docenten

Als ondersteuning van de docenten wordt uitgelegd hoe visueel beperkte gebruikers de verschillende functies van Excel kunnen gebruiken.

---

## 2. Introductie Excel cursus voor studenten

**Microsoft Office Excel**, zoals de officiële naam luidt, is een rekenbladprogramma (spreadsheet). Met Excel kun je allerlei gegevens invoeren, berekeningen uitvoeren en de resultaten overzichtelijk presenteren.

De mogelijkheden met Excel zijn vrijwel eindeloos, van een simpele berekening tot een complete boekhouding.

Excel is ook bruikbaar voor overzichten zoals een muziekverzameling of adreslijst. Voor visueel beperkte leerlingen is Excel een goed alternatief voor de grafische rekenmachine bij wiskunde.

### Wat is een spreadsheet of rekenblad?

Een spreadsheet kun je zien als een vel ruitjespapier, ook wel een **werkblad** genoemd.  
De ruitjes heten **cellen**. Elke cel heeft een uniek **celadres** bestaande uit een **kolomletter** en een **rijnummer** (bijv. A1 of C10).

Elke cel kan een **getal**, **tekst** of **formule** bevatten. Een verzameling werkbladen vormt samen een **werkmap**.

---

## 3. Opzet van de cursus Excel

De cursus Excel voor braille- en spraakgebruikers is een beginnerscursus die gericht is op de noodzakelijke kennis en vaardigheden voor het voortgezet onderwijs.

### De cursus bestaat uit:

- 11 hoofdstukken met uitleg en opdrachten.  
- Een Excel-bestand bij ieder hoofdstuk.  
- Overzichten van sneltoetsen.  
- Uitleg voor leerkrachten over toegankelijkheidsproblemen en oplossingen.

### De hoofdstukken zijn:

1. Navigeren  
2. Basisberekeningen  
3. Doorvoeren formules  
4. Doorvoeren gegevens  
5. Celadressering  
6. Getalnotaties  
7. Werkmapbeheer  
8. Werkbladbeheer  
9. Gegevens sorteren  
10. Gegevens selecteren  
11. Excel voor wiskunde  

---

## 4. Excel en schermleesprogramma’s

Voor het werken met Excel hebben de hulpmiddelen **SuperNova**, **Jaws** en **NVDA** speciale functies om spraak of braille-output te geven.

### SuperNova

#### Algemeen: Logische en fysieke modus

- **Fysieke modus**: Toont de tekst zoals deze op het scherm staat.  
- **Logische modus**: Geeft informatie over de cel (kolom, rij, formule, enz.).

Wisselen tussen de twee modi: `Li Ctrl + Li Shift + 9`.

#### De CTRL-toets

Bij conflict tussen sneltoetsen van SuperNova en Excel kun je:

- **Rechter-CTRL gebruiken**  
- Sneltoets doorgeven met `Li Ctrl + 7`.

#### Lijsten voor Excel

Met het Dolphin “Lijstprogramma” kun je lijsten oproepen:

| Functie                     | Toetscombinatie            |
|-----------------------------|----------------------------|
| Lijst met links             | `CAPS LOCK + 1`            |
| Lijst van aanwezige elementen | `Li Shift + CAPS LOCK + 1` |
| Lijst van aanwezige formules | `Li Shift + CAPS LOCK + 5` |

#### Spraaksneltoetsen voor Excel

| Functie                             | Toetscombinatie        |
|-------------------------------------|------------------------|
| Breedsprakigheid instellen          | `CAPS LOCK + =`        |
| Lees formulebalk                    | `Li Shift + NUM 7`     |
| Breng focus naar de formulebalk     | `Li Shift + NUM`       |
| Meer informatie over de focus       | `Li Shift + NUM 0`     |

---

### JAWS

JAWS kent vier braillemodi:

1. **Lijnmodus**  
2. **Gestructureerde modus**  
3. **Spraakmodus**  
4. **Kenmerkmodus**

#### Spraaksneltoetsen voor Excel

| Functie                             | Toetscombinatie        |
|-------------------------------------|------------------------|
| Lees kolomtitel                     | `INSERT + ALT + SHIFT + C` |
| Lees rijtitel                       | `INSERT + ALT + SHIFT + R` |
| Beschrijf celrand                   | `ALT + SHIFT + B`      |

---

### NVDA

#### Toetscombinaties voor kolommen en rijen

| Functie                     | Toetscombinatie         |
|-----------------------------|-------------------------|
| Kolomkoppen instellen        | `NVDA + Shift + C`      |
| Rijkoppen instellen          | `NVDA + Shift + R`      |

#### Overige toetscombinaties

| Functie                     | Toetscombinatie         |
|-----------------------------|-------------------------|
| Opmerkingen melden          | `NVDA + ALT + C`        |
| Elementenlijst openen        | `NVDA + F7`             |