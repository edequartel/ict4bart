no # 6. Getalnotatie

1. [Getalnotatie](#1-getalnotatie)  
2. [Sneltoetsen – Getalnotatie](#2-sneltoetsen--getalnotatie)  
3. [Downloads](#3-downloads)  

---

## 6.1. Getalnotatie

In Excel voer je getallen in zonder eenheden zoals **euro's** of **procenten**. Deze eenheden voeg je toe via de **celeigenschappen** met **Ctrl+1**.

In deze opdracht berekenen we de groei van een spaarbedrag door jaarlijkse rente.

---

### Opdracht 6.1: Getalnotaties instellen

**Download:** [Werkmap 06 Getalnotaties](https://www.eduvip.nl/cms/files/Werkmap-05-celadressering.xlsx)  
Verken het rekenblad.

1. Ga naar **cel B10** en stel de getalnotatie in op **Financieel** met twee decimalen en het **Euroteken**.

#### Stappenplan:

- Ga naar **cel B10**.  
- Open de celeigenschappen met **Ctrl+1**.  
- Ga naar het tabblad **Getal** met **Ctrl+Tab**.  
- Selecteer de categorie **Financieel** met de pijltoetsen.  
- Stel decimalen in op **2**.  
- Stel het symbool in op het **Euroteken**.  
- Bevestig met **Enter**.

2. Voer in **B10** het startbedrag **1000** in en controleer of het **Euroteken** wordt toegevoegd.  
3. Stel in **B11** de getalnotatie in op **Percentage** met één decimaal.  
4. Voer in **B11** het rentepercentage **3,5** in en controleer of het **procentteken** wordt toegevoegd.

---

### Opdracht 6.2: Renteberekening

1. Bereken in **B14** de **rente over het eerste jaar** door **B10** te vermenigvuldigen met **B11**.  
2. Bereken in **C14** het **totaalbedrag voor het eerste jaar** door het startbedrag en de rente op te tellen.

3. Bereken in **B15** de **rente over het tweede jaar** door het totaalbedrag van het eerste jaar te vermenigvuldigen met het rentepercentage.  
4. Bereken in **C15** het **totaalbedrag voor het tweede jaar** door het totaalbedrag van het eerste jaar en de rente van het tweede jaar op te tellen.

**Controleer:** Het totaalbedrag van het tweede jaar moet **€ 1071,23** zijn.

5. Maak het celadres van het rentepercentage in **B15** **absoluut** door een **dollarteken ($)** voor de kolomletter en het rijnummer te plaatsen.  
6. Voer de formule in **B15** door naar **B23** en de formule in **C15** door naar **C23**.

**Controleer:** Het eindbedrag na **10 jaar sparen** moet **€ 1410,60** zijn.

---

### Overige getalnotaties

Naast **Euro** en **Percentage** zijn er andere getalnotaties die belangrijk zijn:

---

#### Cijfers als tekst

Bijvoorbeeld voor **telefoonnummers**. Excel verwijdert automatisch een **0** aan het begin van een getal. Om dit te voorkomen stel je de getalnotatie in op **Tekst**.

### Opdracht 06.3: Telefoonnummer invoeren

1. Voer in **A25** je mobiele telefoonnummer in zonder speciale tekens.  
2. Geef **B25** de getalnotatie **Tekst** en voer je telefoonnummer opnieuw in.  
3. Voer in **C25** je telefoonnummer in met een **streepje** (bijv. **06-12345678**).

**Vergelijk de weergave** van de telefoonnummers in **A25**, **B25** en **C25**.

---

#### Breuken

Getallen kunnen ook als **breuken** worden weergegeven. Voorbeeld: het getal **0,5** kan worden weergegeven als **1/2**.

### Opdracht 6.4: Breuken instellen

1. Voer in **A28** het getal **0,25** in.  
2. Stel de getalnotatie van **A28** in op **Breuk** met maximaal twee cijfers.  
3. Controleer de weergave van **A28**.  
4. Vermenigvuldig in **B28** de breuk met **5**.  

**Controleer:** Hoe wordt het resultaat weergegeven?

Stuur het bestand **Werkmap 06 Getalnotatie.xlsx** naar je docent of trainer.

---

## 6.2. Sneltoetsen – Getalnotatie

| Functie                     | Sneltoets             |
|-----------------------------|-----------------------|
| Eigenschappen van een cel    | `Ctrl + 1`            |
| Celadres absoluut maken      | Plaats **$** (Shift + 4) voor kolomletter en/of rijnummer |

---

## 6.3. Downloads

- **[Werkmap 06 Getalnotaties](https://www.eduvip.nl/cms/files/Werkmap-05-celadressering.xlsx)**