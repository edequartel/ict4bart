#2. Basisberekeningen


1. Info docent – Basisberekeningen
2. Onderwerp – Basisberekeningen
3. Sneltoetsen – Basisberekeningen
4. Downloads

##Info docent 02 Basisberekeningen

###Formules
Formules in Excel kun je op twee manieren lezen. Boven in de formulebalk, maar ook in de cel zelf als je de cel aan het bewerken bent. Deze laatste methode is voor gebruikers van spraak/braille het meest eenvoudig. Met F2 kun je de cel bewerken.

##Onderwerp 02 Basisberekeningen

In deze opdracht leer je het opzetten van basisberekeningen in een Excel rekenblad. Het gaat om optellen, aftrekken en delen en de statistische functies voor het berekenen van een: gemiddelde, minimum, maximum en het aantal gebruikte cellen in een bepaald gebied.

Voor het maken van een berekening heb je cellen met getallen nodig en een cel met een formule die voor de uitkomst zorgt. Getallen en teksten worden door Excel herkend, een formule moet altijd beginnen met het isgelijkteken (=).

###Opdracht 02.1
Download en open het bestand:
[Werkmap 02 basisberekeningen](https://www.eduvip.nl/cms/files/Werkmap-02-basisberekeningen.xlsx)

In de cellen B3 en B4 staan 2 getallen. In cel B5 staat de optelsom van deze twee getallen.

Ga op cel B5 staan, je ziet dan de uitkomst van de optelling. Druk op F2, dan zie je de formule van de optelling.

Bij het invoeren van gegevens in een cel kun je rechtstreeks typen en zodra je een enter geeft zijn de gegevens opgeslagen in de cel. Met de

toets F2 kun je in inhoud van een cel wijzigen, maar ook de formules lezen die in een cel staan.

Lees ook de inhoud van de cellen C3, C4 en C5, dan zie je een aftreksom met de formule en de uitkomst in cel C5. De formule kun je weer

lezen met de F2 toets. In de cellen E3, E4 en E5 is een vermenigvuldiging te vinden.

Bekijk de berekeningen in genoemde cellen en let er op dat er iedere keer een isgelijkteken aan het begin van een formule staat.

Optellen met de Som formule
Voor het optellen van grotere aantallen cellen is er een alternatieve formule. In de cellen B9, B10, B11 en B12 staan 4 getallen. De formule voor de optelling van deze getallen komt in B13 te staan. De formule is: =som(B9:B12). Tussen haakjes staan de eerste en laatste cel van de cellen die je op wil tellen, gescheiden door een dubbele punt (:). Om naar een bepaalde cel te gaan kun je met de pijltjes deze cel opzoeken of er naar springen met F5 waarna je de cel opgeeft en afsluit met Enter.

###Opdracht 02.2
Ga naar de cel B13 en voer de formule voor het optellen van de cellen B9 tot en met B12 in.

####Statistische berekeningen

We beginnen met een paar eenvoudige statistische berekeningen voor het bepalen van het gemiddelde, het hoogste getal, het kleinste getalen het aantal getallen in een bepaald gebied met cellen.

###Opdracht 02.3

– Ga naar de cel B17 met de tekst ‘Gemiddelde’. In de cellen B18:B20 staan 3 getallen. Zet in de cel B21 de formule die het gemiddelde berekent van de cellen B18 tot en met B20. De formule is: =gemiddelde(B18:B20).

– Ga naar de cel C17 met de tekst ‘Maximum’. In de cellen C18:C20 staan 3 getallen. Zet in de cel C21 de formule die het hoogste getal
berekent van de cellen C18 tot en met C20. De formule is: =max(C18:C20).

– Ga naar de cel D17 met de tekst ‘Minimum’. In de cellen D18:D20 staan 3 getallen. Zet in D21 de formule die het laagste getal berekent van de cellen D18:D20. De formule is: =min(D18:D20).

– Ga naar de cel E17 met de tekst ‘Aantal’. In de cellen E18:E20 staan 3 getallen. Zet in E21 de formule die berekent hoeveel getallen er staan in het gebied E18:E20. De formule is: =aantal(E18:E20).

– Bepaal in de cel F21 ook nog een keer het aantal cellen met een getal in het gebied B18 tot en met E20. Bepaal zelf de formule hiervoor.

Stuur de laatste formule als uitkomst van opdracht 02.3 naar je leerkracht of trainer.

###De formulebalk

Formules in cellen kun je na invoeren lezen en bewerken met de toets F2. Er is ook een andere manier om de formules te lezen. De formules staan namelijk ook in een aparte formulebalk. Er is een sneltoets om de formulebalk te laten voorlezen of er naar toe te gaan.

##Sneltoetsen basisberekeningen

* Naar formulebalk SuperNova is dit: Li Shift+Num 7
* Naar formulebalk Jaws is dit: Insert+Ctrl+F2
* Naar formulebalk NVDA: onbekend
* Celinhoud aanpassen F2, editmode weer verlaten met Esc
* Formule lezen en aanpassen F2, editmode weer verlaten met Esc

###Notatie in formules

* = IS GELIJKTEKEN een formule begint altijd met een is gelijkteken.
* + PLUS een plusteken wordt gebruikt voor optellen.
* – MINTEKEN het “minteken” wordt gebruikt voor aftrekken.
* * STERRETJE het sterretje wordt gebruikt voor vermenigvuldigen.
* / SLASH de breukstreep wordt gebruikt voor delen.
* ^ DAKJE het “dakje” wordt gebruikt voor machtsverheffen. Achter het dakje volgt direct een cijfer dat de macht aangeeft. Bijv. ^3 betekent dat de waarde tot de derde macht verhoogd moet worden.
* SOM De AutoSom functie plaatst het woord SOM voor een celbereik.
* : DUBBELE PUNT wordt gebruikt om een “bereik” van cellen te noteren.
* (A1:A5) betekent: alle cellen van A1 tot en met A5.
* (A1:C5) betekent: alle cellen van de rechthoek A1 (linksboven) tot en met C5 (rechtsonder).
* ( ) HAAKJES worden geplaatst rondom een celbereik en ook rondom delen van een formule die met voorrang berekend moeten worden.

##Downloads:
[Werkmap 02 basisberekeningen](https://www.eduvip.nl/cms/files/Werkmap-02-basisberekeningen.xlsx)

